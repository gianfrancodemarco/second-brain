
*Una definizione operativa di algoritmo*

Definizione di algoritmo rilevante in questo ambito:

> **costrutto matematico**, con “*una struttura di controllo finita, astratta, efficace, composta, data in modo imperativo, che realizza un dato scopo sotto determinate condizioni*”

Ci concentriamo sulle questioni etiche poste dagli algoritmi come costrutti matematici, dalle loro implementazioni come programmi e configurazioni (applicazioni) e dai modi in cui tali questioni possono essere affrontate.


**È risaputo che gli algoritmi non sono eticamente neutri:**

	- i risultati degli algoritmi di traduzione e dei motori di ricerca siano largamente percepiti quali oggettivi, anche se spesso codfiicano il linguaggio con modalità condizionate dal genere
	- la presenza di pregiudizi è stata ampiamente segnalata, per esempio nella pubblicità algoritmica, con opportunità di lavori più remunerativi e di impieghi nel campo della scienza e della tecnologia pubblicizzati più spesso per gli uomini che per le donne
	- gli algoritmi di previsione utilizzati per gestire i dati sanitari di milioni di pazienti negli Stati Uniti aggravano i problemi esistenti, con pazienti bianchi che ricevono cure signicativamente migliori rispetto a pazienti di colore che si trovano in situazioni analoghe


Oggi l’AI sta attraversando una nuova “estate”, sia per i progressi tecnici in atto sia per l’attenzione che il settore ha ricevuto; vi è stato quindi un incremento considerevole delle ricerche sulle implicazioni etiche degli algoritmi, in particolare in relazione agli aspetti di **equità, responsabilità e trasparenza**.


##### La mappa etica degli algoritmi

> Si possono usare algoritmi 
> 
> 1. per trasformare i dati in prove (informazioni) per un dato risultato che si usa 
> 2. per innescare e motivare un’azione che può avere conseguenze etiche. 
> 
> Le azioni (1) e (2) possono essere eseguite da algoritmi (semi) autonomi, come gli [[2. Presente - IA come nuova forma dell'agire e non dell'intelligenza#^f01155|algoritmi di apprendimento automatico (ML)]], e questo complica una terza azione, vale a dire: 
> 
> 3. attribuire la responsabilità degli effetti delle azioni che un algoritmo può innescare.

Nel contesto di (1)-(3), il *[[2. Presente - IA come nuova forma dell'agire e non dell'intelligenza#^f01155|Deep Learning]]* è di particolare interesse, in quanto campo che include architetture di deep learning (apprendimento profondo).
I sistemi informatici che implementano algoritmi di possono essere descritti come “autonomi” o “semi-autonomi”, nella misura in cui i loro risultati sono indotti dai dati e quindi non sono deterministici.

In base a questo approccio, si identificano, con la mappa concettuale riportata sotto, **sei questioni etiche**, che definiscono lo spazio concettuale dell’etica degli algoritmi in quanto ambito di ricerca. 

Tre delle questioni etiche si riferiscono a fattori epistemici, in particolare: prove **inconcludenti, imperscrutabili e fuorvianti**;
due sono esplicitamente normative: **esiti ingiusti ed effetti trasformativi;** 
mentre una, la **tracciabilità**, è rilevante a fini sia epistemici sia normativi.

